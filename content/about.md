---
title: O nás
menu:
  main:
    weight: 30
---

#O nás
Cílem této stránky je snaha zdůraznění nezbytnosti alespoň minimálního studia v rámci výchovy a výcviku psů (spolu s nákupem a výživou zvířete). Jinými slovy: nejdřív čtěte, potom kupujte.

Jako správný pejskař se nevyhnete kontaktu s ostatními pejskaři a tady bohužel moje osobní zkušenosti narážejí na příliš velkou skupinu lidí, pro které jsou moderní tréninkové metody (které vznikaly již na samotném začátku 20. století) naprostou neznámou a kteří se slepě drží zastaralých, překonaných metod a teorie vlčí dominance je jim při výcviku (doslova) alfou a omegou. Ráda bych poukázala na nezbytnost alespoň základního studia tréninku psa a neméně důležitého studia plemene, které si pořizujeme, než si psa koupíme. Není dobře impulzivně koupit zvíře a teprve později zjišťovat, co vlastně všechno musíme pro správné a spokojené soužití s novým členem rodiny udělat.

Chtěla bych se zaměřit převážně opravdu na propagaci důležitosti informovanosti před impulzivitou, zmínit různé druhy a možnosti vzdělávání a případně vyvrátit několik nejčastějších omylů a mýtů, které se bohužel ve společnosti drží i přes mnoho prokazatelných fakt a vědeckých studií.
